<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Daubentonia madagascariensis</title>
    <link rel="stylesheet" href="styles.css">
</head>
<body>
    <div class="container">
        <h1>Aye-aye</h1>
        <img src="Pictures/Bild5.jpg" alt="Description of image 5">
        <a href="index.html">Tillbaka till galleriet</a>
    </div>
    <div class="Apa">
        <p>Fingerdjuret (Daubentonia madagascariensis), även kallad Aye-aye, är en art i ordningen primater och idag det enda djuret i sin familj. Fingerdjuret är den största nattaktiva medlemmen i underordningen Strepsirrhini och lever huvudsakligen i skogar. 
            Tidigare fanns en art till i släktet som var något större. Daubentonia robusta dog ut vid en okänd tidpunkt under de gångna 1000 åren. 
            Utseende
            Kroppen har en längd mellan 36 och 44 centimeter och därtill kommer en 50 till 60 centimeter lång svans. Ögonen är stora och lyser i gult. Även öronen är stora och hela djuret väger 2 till 3 kilogram. Det finns nästan ingen könsdimorfism, hannar är med en genomsnittlig vikt av 2,7 kilogram bara lite tyngre än honor som väger i genomsnitt 2,5 kilogram. Pälsen består av grova långa hår och är mest brunaktig eller svartaktig. De mörka håren är ljusa nära roten, vilket ibland är synligt. På vissa ställen (främst på djurets rygg) är hårens spetsar vita. Ansiktet, hakan och strupen är gulvita. Fötternas färg är mera svart.
            Fingerdjuret har bara två framtänder ovan och nedan som liknar gnagarnas. Dessutom växer framtänderna alltid under individens liv. Liksom hos dessa saknas hörn- och nedre mellankindtänder (premolarer), varför man tidigare räknade djuret till gnagarnas ordning. I mjölktandssystemet har fingerdjuret flera framtänder och även hörn- och förkindtänder, så att det unga djuret bättre överensstämmer med övriga apor än den fullt utbildade individen. Tandformeln hos vuxna individer är I 1/1 C 0/0 P 1/0 M 3/3, alltså bara 18 tänder något som är den minsta tanduppsättningen i ordningen primater.
            Ett skiljedrag mot alla andra primater är att honans två spenar sitter på buken. Bara stortån är utrustad med nagel, medan övriga fingrar och tår bär klor. Stortån är även motsättlig men tummen är bara lite mer rörlig än de andra fingrarna. Det faktum att tredje fingret är ovanligt tunt gav djuret dess namn.
            </p>
    </div>
</body>
</html>
